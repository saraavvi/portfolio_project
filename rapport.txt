Scrum:

Scrum är en agil metod. Det kännetecknas av att fokus ligger på själva produkten man
utvecklar och inte hur man utvecklar den. Arbetet är uppdelat i tidsbestämda iterationer,
så kallade sprintar. Dessa perioder kan vara mellan 3 - 30 dagar. Människorna i scrum-teamet 
är uppdelade i tre roller: Produktägaren, Scrum master och Utvecklingstemet.
Kort beskrivet fungerar det som följande:

Product Backlog
Det finns en slags To-Do-lista över allt som behöver göras. Det är produktägaren som bestämmer 
över vad som finns här och hur listan ska prioriteras.

Sprint Planning
Ett möte hålls där utvecklingsteamet bedömer vilka delar från product backlog de hinner göra 
i kommande sprint, och flyttar dessa till sprint backlog.

Sprint Backlog
Detta är kommande sprints to-do-lista.

Daily Scrum
Utvecklingsteamet har varje dag ett kort möte på ca 15 minuter för att stämma av med 
varandra och planera de kommande 24 timmarna.

Sprint Review
Utvecklingsteamet, scrum master och produktägaren granskar sprintens resultat. 
Vad har gjorts/inte gjorts och hur påverkar detta nästa sprint?

Sprint Retrospective
Utvecklingsteamet, scrum master och produktägaren utvärderar den senaste sprinten utifrån 
arbetssätt och identifierar möjlig förbättringar.

Nu är denna sprinten klar och ett nytt sprint planning möte hålls.


Grafisk profil:

Det är instruktioner för tex vilka färger och typsnitt som ska användas, och hur företagets logotyp 
ska användas och anpassas efter olika användningsområden. Detta för att kunna vara konsekvent med 
designen och hur företaget representeras visuellt. Det här är ju oftast det första intrycket en 
potentiell kund får av företaget. Med hjälp av en grafisk profil kan man skapa en visuell upplevelse 
som stärker varumärkets strategi och värderingar. Och man skapar igenkänning. 


Tillgänglighet: 

Innebär att Webbsidan ska vara tillgänglig även för människor med funktionshinder av olika slag. 
Exempel människor med syn- eller hörselnedsättning, eller äldre personer. Genom att använda sig av de 
olika webbriktlinjerna kan man skapa bättre förutsättningar för att alla ska ha möjlighet att använda sig av sidan. 
Det kan bland annat handla om att visa om ett fel har uppstått i ett formulär och beskriva det tydligt. 
Det ska också framgå tydligt var  någonstans felt uppstod och placera meddelandet i anslutning till det fältet. 
Det kan också handla om att beskriva allt innehåll som inte är text, för att användare med skärmläsare ska 
kunna uppfatta innehållet. Tex ge en beskrivande text till en bild eller ett diagram.

I mitt portfolio har jag använt mig av:

1. Skapa en flexibel layout som fungerar vid förstoring eller liten skärm
https://webbriktlinjer.se/riktlinjer/91-skapa-en-flexibel-layout/

2. Beskriv med text allt innehåll som inte är text
https://webbriktlinjer.se/riktlinjer/115-textalternativ/

3. Skriv beskrivande sidtitlar
https://webbriktlinjer.se/riktlinjer/135-skriv-beskrivande-sidtitlar/

4. Skapa rubriker med h-element
https://webbriktlinjer.se/riktlinjer/105-skapa-rubriker-med-h-element/

5. Se till att koden validerar
https://webbriktlinjer.se/riktlinjer/84-se-till-att-koden-validerar/


Nackdelar/svårigheter med scrum:

- Det är svårt att uppskatta hur lång tid saker kommer att ta, samt att prioritera vad som är viktigast.
I våran grupp hade vi olika synpunkter kring vad som ver viktigast och vad som kunde vänta. 
Men jag tänker att i verkligheten så kommer scrum mastern, eller den som har koll på vad kunden vill, 
kunna göra prioriteringar som utvecklingsteamet kan följa. 
- En annan sak jag tyckte var jobbig var när man inte får tag på produktägaren, när man tex behövde få 
något förtydligat för att kunna fortsätta med en uppgift. Då stannar vissa delar av arbetet upp lite grann. 
- I vårt fall tyckte jag det var svårt när olika personer hade valt att jobba med “närliggande kort”. 
Det tar då tid för de olika delarna att “sättas ihop” ifall de gjorts på sätt som inte helt och hållet fungerar ihop. 
Därför är det viktigt att ha en gemensam plan för hur något ska vara uppbyggt innan man sätter igång, 
för att inte behöva lägga onödig tid på detta senare. 


Nackdelar/svårigheter med grafisk profil:

Jag tänker att det kan finnas svårigheter med att ta fram en bra grafisk profil, att lyckas med att få den 
att gå hand i hand med vad företaget och varumärket står för och förstärka det. 
Bara för man har en grafisk profil behöver det ju nödvändigtvis inte betyda att den gör dessa saker. 
Sen tror jag det är viktigt att de som designar och utvecklar sidan har förstått och tolkat den grafiska profilen rätt. 
När våran grupp skulle följa den grafiska profilen vi fått så hade vi utrymme för att använda den lite som vi ville. 
Och den grafiska profilen som vi skapat åt den andra gruppen användes inte alls så som jag hade tänkt när vi gjorde den. 
Så hur tydlig den grafiska profilen är, och hur bra kommunikationen mellan kund och utvecklare är påverkar resultatet. 


Nackdelar/svårigheter med tillgänglighet:

Att kunna använda webbriktlinjerna utan att det påverkar andra delar negativt. Alltså kunna avväga hur långt 
man ska gå i ett tillgänglighetsperspektiv med hänsyn till vilken målgrupp det är man vill nå ut till och vad syftet med hemsidan är. 
Vad är det för hemsida och vilken målgrupp vänder man sig till? 
Är det en e-handelssida som fokuserar på att vara så lönsam som möjligt? Då kanske man tittar på om det är värt att anpassa sidan 
för alla typer av människor, om det inte skapar med intäkter? Då kanske man väljer en del av webbriktlinjerna 
man tror är viktigast och som inte kommer ha en negativ inverkan. Är det en sida som ska vända sig mot yngre människor 
kanske man inte anpassar sidan till äldre människor i den utsträckning man gjort annars. 
Är det däremot en sida som tex vårdguiden, så är det ju väldigt viktigt att den är anpassad för alla människor. 
I detta fall är tillgängligheten väldigt viktig.

